---
conductors:
  - photo: >-
      https://res.cloudinary.com/dnmblyni7/image/upload/v1646815469/jachym_svoboda_nzcgxj.jpg
    name: 'Jáchym Svoboda '
    text: >-
      Narodil se v Praze. Vystudoval osmileté gymnázium a ZUŠ v Říčanech - obor
      lesní roh. V současnosti studuje dirigování na Pražské konzervatoři pod
      vedením Miriam Němcové a Jakuba Zichy. Kromě Symfonického orchestru Prahy
      8 spolupracuje také s Komorním orchestrem Vlasty Škampové, podílí se na
      Vánočních benefičních koncertech v Říčanech a okolí a se studenty Pražské
      konzervatoře pořádá projekty - tento rok koncert Pocta Saint - Saënsovi.
  - photo: >-
      https://res.cloudinary.com/dnmblyni7/image/upload/v1646815492/vaclav_dlask_ssrdwr.jpg
    name: Václav Dlask
    text: >-
      Je dirigent a zpěvák. Je absolventem dětského pěveckého sboru Severáček,
      kde získal první zkušenosti v práci se sborem. V rámci působení v
      Severáčku bylo pro něho velkým přínosem účinkování v opeře Kouzelná
      flétna, kde ztvárnil dětskou roli genia. Od roku 2013 studuje na Pražské
      konzervatoři – obor dirigování (prof. M. Němcová, prof. H.Farkač) a obor
      klasický zpěv (prof. J.Kubík). V roce 2015 se stal finalistou na
      mezinárodní sbormistrovské soutěži v Paříži, kde získal cenu publika a
      cenu sboru. V témže roce se umístil na 3. místě na mezinárodní
      sbormistrovské soutěži v Banské Bystrici. Spolupracuje s několika předními
      českými sbory (Sbor Národního divadla a Sbor Státní opery v Praze, Kühnův
      smíšený sbor) a orchestry (Bumův komorní orchestr, Moravskoslezská
      Sinfonietta, SOP8). Jako dirigent se rovněž podílel na několika projektech
      jako je „Světlo porozumění“ nebo „Opera Zaide – cyklus koncertních
      provedení“, kterou sám inicioval. Od října roku 2017 pokračuje ve studiu
      dirigování na Hudební Akademii múzických umění v Praze.
  - photo: >-
      https://res.cloudinary.com/dnmblyni7/image/upload/v1646815515/marie_erlabachova_mrmbqq.jpg
    name: Marie Erlebachová
    text: >-
      Je laureátka mezinárodních soutěží v sólové hře na klavír (Amadeus), v
      klavírním duu (Schubertova soutěž pro klavírní dua v Jeseníku, 2005) a v
      interpretaci melodramů (Mezinárodní soutěž Z. Fibicha v interpretaci
      melodramů, 2011). Získala také několik ocenění za nejlepší klavírní
      spolupráci. V roce 2011 získala stipendium na Mezinárodní letní akademii
      Praha – Vídeň – Budapešť v Rakousku, kde byla nominována na cenu Bohuslava
      Martinů. V roce 2012 byla vybrána AMU pro účast na Mezinárodní letní škole
      v Dartingtonu v Anglii, kde se kromě sólové klavírní hry zabývala i
      klavírní spoluprací. V roce 2012 zahájila studium dirigování na
      Konzervatoři Jaroslava Ježka a v roce 2014 složila úspěšně přijímací
      zkoušky na HAMU v Praze, kde studuje pod vedením doc. Tomáše Koutníka,
      doc. Leoše Svárovského a prof. Jiřího Chvály. Od roku 2007 spolupracuje s
      DPS Iuventus Cantans v Pardubicích, od roku 2011 spolupracuje s Kühnovým
      dětským sborem a se Symfonickým orchestrem Prahy 8 spolupracuje od roku
      2015, se kterým provedla již několik koncertů.
  - photo: >-
      https://res.cloudinary.com/dnmblyni7/image/upload/v1646815535/adolf_melichar_zlbjal.jpg
    name: Adolf Melichar
    text: >-
      nar. 1967, vystudoval gymnázium a hudební konzervatoř v Praze obor varhany
      a dirigování a následně Akademii múzických umění v Praze obor dirigování.
      Již v průběhu studia spolupracoval s mnohými amatérskými i profesionálními
      hudebními tělesy (Cantores Pragenses, Kladenský symfonický orchestr,
      Teplická filharmonie, Karlovarský symfonický orchestr, Opera Mozart). Po
      ukončení studia působil jako korepetitor Hudebního Divadla Karlín,
      korepetitor Státní opery Praha a sbormistr Státní Opery. V současnosti
      pracuje jako sbormistr a asistent dirigenta ve Státní Opeře Praha. Dále je
      uměleckým vedoucím chrámového sboru v Praze – Břevnově a často
      spolupracuje s Pražským komorním sborem, zejména při studiu děl klasické
      operní literatury. Dirigentem našeho orchestru je od roku 2009.
  - photo: >-
      https://res.cloudinary.com/dnmblyni7/image/upload/v1646815556/jiri_hajek_mewfzb.jpg
    name: Jiří Hájek
    text: >-
      nar. 1976 v Třebíči, v roce 2005 absolvoval Konzervatoř Jaroslava Ježka v
      Praze, obor klasická kytara. V současné době studuje skladbu na pražské
      HAMU a navštěvuje rovněž hodiny dirigování u prof. Štěpána Koníčka. Je
      autorem více než padesáti děl komorního a symfonického charakteru, a také
      scénických a filmových skladeb, z nichž některé byly natočeny ve studiu
      Českého rozhlasu. Má za sebou rovněž řadu koncertů s různými orchestry a
      pěveckými sbory.
  - photo: >-
      https://res.cloudinary.com/dnmblyni7/image/upload/v1646815575/milan_bousek_kbw0cw.jpg
    name: Milan Boušek
    text: >-
      nar. 1979, v Příbrami, v roce 2003 absolvoval Konzevatoř Jaroslava Ježka v
      Praze v oboru housle (prof. Lukáš Kuta) a v roce 2006 obor dirigování
      (prof. Hynek Farkač). Po dobu studií na konzervatoři byl členem Pražského
      studentského orchestru, kde působil jako koncertní mistr a později i
      dirigent. Jako člen Českého studentského orchestru dirigoval na prestižním
      festivalu Young Euro Classic 2003 v Berlínském Schauspielhausu. V letech
      2002-2005 byl dirigentem Příbramské filharmonie, kde nastudoval řadu děl
      komorní i symfonické hudby.
---

