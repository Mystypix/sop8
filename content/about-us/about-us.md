---
aboutUsText: >
  Symfonický orchestr Prahy 8 byl založen v roce 2004 jako sdružení amatérských
  mladých hudebníků,

  které po celou dobu existence orchestru spojuje láska k hudbě a radost z její
  interpretace. Hrajeme

  srdcem, s nadšením a snahou potěšit naše posluchače.


  Máme plné smyčcové a dechové obsazení a celkově čítáme téměř 70 hráčů, což nám
  umožňuje

  pouštět se i do velkých symfonických děl a netradičních projektů. Své
  uplatnění u nás proto najdou

  nejen amatérští hudebníci, ale také začínající profesionálové.


  Orchestr nemá stálého dirigenta, příležitost u nás v posledních letech
  dostávají zejména mladí

  začínající dirigenti. Spolupráce s různými dirigenty je pro hráče sice
  náročnější, ale zároveň je velmi

  obohacující. Odlišné interpretační přístupy dirigentů pak otevírají jak
  hráčům, tak našim posluchačům

  nové zážitky z hudby.


  Naše dramaturgie je pestrá, hráčsky i posluchačsky zábavná, ale také náročná.
  V našem repertoáru

  naleznete hudbu vážnou, a to symfonickou i komorní, hudbu operetní, operní,
  ale i filmovou. Ke

  spolupráci si často zveme také pěvecké sbory, sólisty, tanečníky či herce.

  Obvykle realizujeme tři samostatné koncerty ročně, vždy s odlišným repertoárem
  - přehled

  odehraných koncertů najdete [zde](https://sop8.cz/koncerty).


  Máte-li chuť se k nám připojit, neváhejte nás kontaktovat.
---

